---
date: '2025-05-10T13:57:26+01:00'
draft: false
title: 'Seki 8600 present op zomerkamp Bollebus'
tags: ["Bollebus", "zomerkamp", "wiskunde"]
showtoc: false

---

# Zomerkamp 2025


Bollebus is een project voor en door wetenschapsliefhebbers. Onder deze naam delen Jens Bossaert en Sara Chiers hun passie voor wiskunde en wetenschap. In augustus 2025 organiseren zij een zomerkamp "Abstract spelen, abstract denken" in Watou, Poperinge, voor spel- of puzzelfans met interesse in wiskunde en voor wiskundefans met interesse in spellen. De kampgangers leren klassieke abstracte spellen en hun achtergrond kennen, maken kennis met combinatorische speltheorie, ontwerpen en analyseren eigen spellen …

In de wereld van abstracte strategische spellen verdient go uiteraard een plek in de spotlight. Go mag dan wel al 4000 jaar oud zijn, vandaag doet men nog steeds actief onderzoek naar moderne wiskundige technieken die tot nieuwe inzichten leiden. Sterker nog, combinatorische speltheorie is ontstaan en gebloeid vanuit een poging om uitgerekend go beter te begrijpen.

Ondanks de eenvoud van de regels zijn de strategieën en subtiliteiten namelijk niet evident voor nieuwe jonge spelers. Daarom werkt go-club Seki 8600 met Bollebus samen om tijdens het kamp een waardige initiatie te geven.

{{< image "bollebus.png" "Bollebus">}}

Seki 8600 is aanwezig op woensdagavond 14 augustus op domein Plokkersheem in Watou. Meer weten over het kamp? Bekijk https://www.bollebus.be/workshops/abstract-spelen-abstract-denken-2025.


